---
title: "《老子》 以正治国 第五十七"
date: 2024-10-22T10:44:17+08:00
description: "以正治国，以奇用兵，以无事取天下。吾何以知其然哉？以此：天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。故圣人云：\"我无为，而民自化；我好静，而民自正；我无事，而民自富；我无欲，而民自朴。\""
hidden: true
draft: true
tags: ["卡揣", "诸子百家", "老子"]
slug: "57"
---

> 以正治国，以奇用兵，以无事取天下。吾何以知其然哉？以此：天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。故圣人云："我无为，而民自化；我好静，而民自正；我无事，而民自富；我无欲，而民自朴。"